—12—

nisi modestas egerit partes. C. Robert ¹), Hartungium ²) secutus
non solum in scenam illam prodisse verum etiam prologum tra-
goediae iambicum recitasse statuit. Neque tamen sententiam suam
mihi probavit. Nititur Robert scholiastae ad v. 1065 adnotatione:
τοῦ προλόγου Ἀνδρομέδας εἱςβολή quae verba non ipsum pro-

logum 3), sed »primum post prologum locum« significare existimat. ,

Neglexit Robert scholiastam paulo post ad v. 1070, scilicet ad
verba cum prioribus artissime coniuncta »καὶ ταῦτα ἐκ τοῦ
προλόγου( adnotare. Si autem grammaticus priore adnotatione
non ipsum dramatis principium, sed primum post prologum locum
significare voluisset, dubito an in posteriore quoque scholio clario-
ribus verbis suerit usurus. Sed contra nos dicit Robert, spectatores
per monodiam et choricum vix de fabulae argumento certiores fieri
potuisse. At revera quaedam vestigia talis expositionis restare
videntur. In monodiae initio statim ipsa Andromeda profitetur
nomen suum [Nauck fragm. 115, Thesm. 1070]: τί ποτ’ Ἀνδρομέδα
περίαλλα κακῶν μέρος ἐξέλαχον κτλ., id quod superfluum esset si
spectatores per iambicum prologum antea certius aliquid de ea
accepissent. Praeterea eae tragoediae partes quas Aristophanes
Thesm. 1032 sq„ 1039 expressit chorique verba (Nauck fragm. 120)
ostendere possunt qua ratione fabulae argumentum certe contra
morem Euripideum cum spectatoribus possit communicari. Valde
igitur dubito 'num tragoedia Euripidea a prologo iambico ab Echo
recitato inceperit. Si autem prologum ei abrogamus. non est quod
omnino eam apud Euripidem in scenam prodisse existimemus ⁴).
Sed quocumquemodo res in tragoedia se habet, ad comoediam
revertor, cum ne de ea quidem inter doctos homines convenit,

 

¹) 1. l. p. 18.

²) Euripid. restitutus 11 p. 344.

⁸) Sententia Welckeri 1. a. p. 647.

⁴) Neque verba Aristophanis ἐν τῷδε ταύτῷ χωρίῳ . . . ξυνηγωνιζόμην, quibus
Robert sententiam suam comprobari putat, neque schol. 1059 ἐπεὶ εἰςήγαγε
κακοοτένακτον τὴν Ἠχὼ ὀ Εὐριπίδης quaestionem ad eertum finem perducere
possunt. Etiamsi in scena non apparuit Echo, ἐν ταύτῷ χωρίῳ ξυνηγωνίζετο.
Verba ’ῙΙχιι.ἰ,Δ λόγων ἆντῳδός certe tragico tincta sunt colore et ex ipsa fortasse
tragoedia commodata3 tamen nescimus num etiam in Euripideo dramate ipsa Eeho
ea pronuntiaverit, cum Aristophanem saepius tragicos versus aliis personis tribuisse

supra viderimus.

.-

