„25-

· huius loci parodiam esse contendamus. Ita enim triverat tragicos

comicus, ut saepe ubi graviter loquentes induceret personas impru-
dens eos imitaretur«. Certe non Andromachae locum Aristophanes
imitatione expressit; at ne imprudentem eum hoc quidem loco
exordia nuntiorum tragoediae, qui priusquam ad id quod propositum
est accedant de se ipsis verba facere solent, imitari credamus im-
pedit quod non hi solum versus sed etiam quae statim sequitur,
Mnesilochi agnitio in ‘media Telephi parodia posita sunt. Itaque
propius quam Jahnii opinio nostra sententia ad veritatem accedere
videtur, non ipsum Telephum in tragoedia partes suas male egisse,
sed Achivos ex alio quodam, cuius personam Aristophanes in
Clisthene retinuit, quis mendicus ille revera esset, comperisse l).

Multo igitur maior tragoediae pars quam vulgaris est doctorum
sententia, Thesmophoriazusis continetur: Mnesilochi oratio 466--5 19,
agnitio 575—654, σωτηρίας μηχανή 689 sqq. e Telepho manarunt.
Tamen ne his quidem finibus totam tragoediae parodiam coerceri
existimem. Ex Euripidea ratione cum maxima veritatis specie
colligere licet, in Telepho longae regis orationi aliam quandam
fortasse a Menelao 2) habitam anteisse. Adversariam illam orationem
continuisse eas criminationes a quibus Telephus se defendit docet
fragm. 706:

’Ἀγάμεμνον οὐδ’ εἱ πέλεκυν ἐν χεροῖν ἔχων
μέλλοι. τις εἰς τράχηλον ἐμβαλεῖν ἐμόν
σιγήσομαι ,δίκαιά γ’ ἀντειπεῖν ἔχων ³).

Adde fragmenta 708—711 ex ipsa Telephi oratione repetita,
quae aperte ostendunt regern Mysorum ad certa quaedam adver-
sarii crimina recurrere. Nonne illam quoque priorem tragoediae
orationem in verbis mulieris A Thesm, 383 sqq. ab Aristophane

 

¹) Fortasse eius qui in tragoedia Telepho mendici personam detraxit erat
fragm. 704. — Ad Telephi agnitionem etiam cum aliqua probabilitatis specie referri
possunt anx-ia eius verba Egn. 1240 (Nauck fragm. 700) ὦ Φοῖβ’ Ἄπολλον Λύκιε,
τί ποτέ μ’ ἐργάσει ; cum in Equitum quoque illo loco de agnitione iliqua agatur.
2) Bakhuyzen p. 21 arbitratur Ulixem adversarium Telephi in certamine illo
verborum fuisse. Sed numerus personarum nimis tali opionione augetur. Itaque in
ultima demum tragoediae parte Ulixem (Hygin. 101) in scenam prodisse existimem.
⁸) cf. Thesm. 542: εἶτ εἶπ ον ἁγίγνωσκον ὑπὲρ Εὐριπίδου δίκαια
545: ὑπὲρ ἀνδρὸς ἀντειπεῖν ὃς ἡμᾶς πολλὰ κακὰ δέδρακεν

