„45—

sunt adeo inscia est ut v. 893 Euripidi narret, Mnesilochum ἐπὶ
κλοπῇ τοῦ χρυσίου in Thesmophorium venisse Scythaeque aequet
inscitiam, qui idem v. 1112 affinem Euripidis >>κλέπτο<< esse arbitratur.
Magis igitur praeferenda videtur haec coniectura, Crityllam esse
mulierem B, quae viginti illis coronis nexis, revera Clisthenis par-
tibus actis, in'scenam redire fingitur. Sane Aristophanes id non
aperte profitetur; *sed ea ipsa de causa quod mulieris adventum
v. 75¹9 nullis adstruit argumentis -— tantummodo per mulierem A
ἐπειδήπερ πάρει Crityllamv adesse docemur —- non de nova quadam
persona sed de muliere spectatoribus bene nota agi efficimus.

Sed quid inquies cum praeconis vel si Beerii sententia valet
sacerdotis persona faciamus? Num uni vel duobus1) parachore-
gematis sustinendam trademus? Neque hoc neque illud mihi placere
confiteor. Si uni dabimus ampliores fiunt eius partes quam quae
cuilibet tradi possint3 si cum Velseno et sacerdotem et praeconem
adfuisse putabimus, numerus parachoregematum nimis augetur 2).
Equidem omnino de parachoregemate non cogitem sed vv. 295——31 1,
332—351‚ 372—380 a chori duce recitatos esse statuere malim.
Quam sententiam quae primo quidem oculorum obtutu audacior
, tibi videbitur, vix proferre auderem nisi de Thesmophoriazusarum
fabula ageretur. Recte de eius indole Droysen 3): »Mulierum chorus
cum actoribus causam suam coniunctim agit, ita quidem ut quae
histriones agant eadem eodem tempore ac modo ipsi choreutae
faciant. ——- Mulieres (A et B) quae ad Thesmophoriazusarum con-
ventum —- i. e. choreutas mulierum partes agentes — verba faciunt,
ipsae sunt θεσμοφοριάζουσαι nec dignitate nec sapientia illis su-
periores« In hac rerum partiumque condicione non iniquum videtur
contionis gubernacula ad chori ducem referre 4). Immo perspicuum

¹) Velsen vv. 2o5—310, 332—351 sacerdoti; vva 372—379 praeconi dat.

Β) Aristophanem parcum esse in loquentibus paraehoregematis adhibendis ——
mutis personis comoediae abundant —- Pacis fabulae vv. 125 5 sqq. docere possunt
quo loco armorum institor pro reliquis qui cum eo in scenam venerunt, verba facit,
quamvis cum natura parum conspiret.

‚ ⁸) Quaestiones de Aristophanis re scenica. diss. Bonn 1868 p. 67.

4) Si nimis grave versuum onus coryphaeo imposuisse videor, vide quaeso, quot
reliquae fabulae versus Velsen Arnoldtium (Die Clzorpartien bei Aristophanes, Leipzig
1873) maxime secutus illi tribuerit.

