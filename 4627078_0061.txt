,52-

haud minus inepte, quam in vulgata distributione mulier A inter-
rogare solet, Mnesilochum facit quaerentem τί τῆς ἱερείας γίγνεται.
Praetera Beerii sententia nititur opinione, mulierem Γ esse Thes-
mophororum sacerdotem, quam falsam esse supra demonstravi.
Blaydes denique de interpolatione cogitat vel quoniam altera quo-
que ratio sanandi ei semper praesto est, de versuum transpositione.
Facilius opinor res expediri potest. Nihil aliud commutandum est,
nisi ut novam mulierem B (vulgo Γ) paulo prius,›quam fieri solet,
inducamus eique tribuamus molesta verba τί τῆς ἱερείας γίγνεται.
, Qua levi mutatione quae fere nulla est efficitur ut·sententiae optime
procedant. Mnesilochus cum utrem exhausit pellem vacuam suble-
vans dicit: »haec pellis sacerdotis est«. 'Tum nova mulier adve-
niens postremis solum affinis 'verbis auditis, ipsius vero rei inscia
interrogat: »quid sacerdotis est«? ›Haecce«‚ inquit Mnesilochus,
»accipe«, pellemque ei obicit. Tum vero illa pellem ut reliquias
infantis Micae agnoscens matrem orbatam deplorare incipit:

ταλαντάτη Mina τίς ἐξεκόρησέ σε κτλ. -

Valde inter se dissentiunt interpretes Thesmophoriazuarum
quaerentes, quonam tempore Euripides sub finem comoediae lenae
personam sumpserit. Berglerus ad v.· 1172 adnotat scholiastaml)
secutus: »introducitur hic Euripides tamquam vetula ac lena ut in
sequentibus patet«. Improbat illam opinionem Fritzsche cum dicat
»Euripidem in pulpito tarn subito vestem mutare non potuisse«;
quod autem ipse tragicum iam v. 1160 lenae anus habitu in scenam
prodisse statuit, iure displicet Engero »quod Euripides 'v. 1160 sqq.
feminas suo nomine alloquitur«. Sed Enger quoque sicuti Berglerus
in scholiastae adnotatione ¹) acquiescit, quarn ‚perversam esse apparet,
cum Euripides etiam verba ἐμὸν ἔργον ἐστίν suo nomine pronuntiet.
Indignae sunt quae confutentur Vossii ineptiae, qui Euripidem post
v. 1171 abire et deinde cum Elaphio et Teredone redire existimat.
Blaydes denique in locis dilucidis verbosissimus, hanc difficultatem
silentio praetermittit. ’

Alium igitur locum investigemus quo Euripidi lenae personam
sumere liceat primumque videamus quo tempore commutationem

 

¹) schol. 1172 Εὐριπίδης ἐν σχήματι προαγωγοῦ γραός.

