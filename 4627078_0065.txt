*56-

silochus sacrificans quicquam offensionis praeberet. Nam primum
sacra illa, ·id quodsupra ostendisse mihi videor, tantummodo fin-
guntur neque τὰ πόπανα neque ἡ κίστη revera adsunt; deinde
Aristophanes in comoediae principio aliquod sollemnium specimen
spectatoribus praebeat oportet, cum in reliqua fabula speciem
Thesmophoriorum plane neglegi videamus. Usque ad prologi finem
ante domum Agathonis agebatur; tum ei qui spectant admonendi
sunt, non iam urbis nescio quem locum, quo Agatho habitat, sed
sacram Thesmophorii regionem sese conspicere. Quanam re id
melius fieri poterat quam eo quod Mnesilochus mulieris Atticae
personam agens Thesmophoris sacra facit votaque concipit?

Itaque hac quidem Zielinskii causa adduci nequimus ut affinem
sacrificantem e superstite fabula expulsum comoediae perditae tri-
buamus. Alteram vero difficultatem, quam in v. 294 eiusdem scenae
inesse Zielinski arbitratur, iamdudum expedivimus demonstrantes,
Thrattam ut fictam personam omnino in scena non apparere..
Immerito igitur illam Thesmophoriazusarum partem a Zielinskio
in suspicionem vocari vides ¹).

Sed novam ²) offensionem habet quae Thrattae scenam excipit
parodus chori. Quae cum in quattuor partes sit divisa — bis
praeco verba facit 295-311, 332—- 351, bis chorus ei respondet
312—-331, 3 52—371 — Zielinski dittographiam constituere conatur,
ut alteram parodum »Calligeniaffl suae (Thesm. β) darc possit. Res
parum e sententia hominis docti succedit, id quod ipse fateri

¹) Mirum in⁷ modum Zielinski, ut opinionem suam comprobet, Hilleri sententia
(vide supra p. 34 adn. 1) abutitur. Negat enim a grammaticis nomen Mnesilochi affini
additum esse. In priore fabulae recensione revera Euripidis socerum Mnesilochum
causam Euripidis inter mulieres defendisse. in fabula retractata (Thesm. α) Aristo-
phanem quemlibet Euripidis affinem in Mnesilochi locum substituisse, quia socer
tragici interea obisset. Re1·ractat h. d. ineptam de Choerila Euripidis uxore, Mnesi-
lochi filia quaestionem, denuo Hartungii (Eur. rest. Ι p. 282) perversam collaudans
coniecturam, qua ille vocabulum χοῖρον ν. 289 ad Choerilam alludere putavit.
Rectissime U. de Wilamowitz Anal. Eurip. p. 149, Eurip. Herakles I p. 7 adn. 12
evicit, Choerilam nil nisi comoediae fetum esse. Praeterea hoc potissimum loco
filia affinis quam incertissima sit oportet, cum Mnesilochus se quamlibet esse mulierem
Atticam fingat.

²) 1. 1. 84 sqq.

